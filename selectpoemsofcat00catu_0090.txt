38 OATULLUS.

Nequiquam vanis jactantem cornua ventis.

Inde pedem sospes multa cum laude reflexit
Errabunda regens tenui vestigia filo,

Ne labyrintheis e flexibus egredientem 115
Tecti frustraretur inobservabilis error.

Sed quid ego, a primo digressus carmine plura
Commemorem, ut linquens genitoris filia vultum,
Ut consanguineae complexum, ut denique matris,
Quae misera in nata deperdita laetabatur, 120
Omnibus his Thesei dulcem praeoptarit amorem,
Aut ut vecta ratis spumosa ad litora Diae
Venerit, aut ut eam devinctam lumina somno
Liquerit immemori discedens pectore conjux.

Saepe illam perhibent ardenti corde furentem 125
Clarisonas imo fudisse e pectore voces,

Ac tum praeruptos tristem conscendere montes
Unde aciem in pelagi vastos protenderet aestus,
Tum tremuli salis adversas procurrere in undas
Mollia nudatae tollentem tegmina surae, 130
Atque haec extremis maestam dixisse querellis,
Frigidulos udo singultus ore cientem.

â€˜ Sicine me patriis avectam, perfide, ab aris,
Perside, deserto liquisti in litore, Theseu?

Sicine discedens neglecto numine divum 135
Immemor a devota domum perjuria portas?

Nullane res potuit crudelis flectere mentis
Consilium'l tibi nulla fuit clementia praesto,
Immite ut nostri vellet miserescere pectus?

At non haec quondam nobis promissa dedisti 140
Voce, mihi non haec miserae sperare jubebas,

