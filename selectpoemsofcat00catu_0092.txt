40 GATULLUS.

J uppiter omnipotens, utinam ne tempore primo
Gnosia Cecropiae tetigissent litora puppes,

Indomito nec dira ferens stipendia tauro

Perfidus in Creta religasset navita funem, 175
Nec malus hic, celans dulci crudelia forma
Consilia, in nostris requiesset sedibus hospes.

Nam quo me referam? quali spe perdita nitor?
Idomeneosne petam montes? a! gurgite lato
Discernens ponti truculentum dividit aequor. 180
An patris auxilium sperem‘l quemne ipsa reliqui,
Respersum juvenem fraterna caede secut-a?
Conjugis an fido consoler memet amore?

Quine fugit lentos incurvans gurgite remos?
Praeterea nullo litus, sola insula, tecto3 185
Nec patet egressus pelagi cingentibus undis:

Nulla fugae ratio, nulla spes: omnia muta,

Omnia sunt deserta, ostentant omnia letum.

Non tamen ante mihi languescent lumina morte,
Nec prius a fesso secedent corpore sensus, 190

Quam justam a divis exposcam prodita multam
Caelestumque fidem postrema comprecer hora.
Quare facta virum multantes vindice poena,
Eumenides, quibus anguino redimita capillo

Frons exspirantes praeportat pectoris iras, 195
Huc huc adventate‚ meas *audite querellas,

Quas ego, vae misera, extremis proferre medullis
Cogor inops, ardens, amenti caeca furore.

Quae quoniam verae nascuntur pectore ab imo,
Vos nolite pati nostrum vanescere luctum, 200
Sed quali solam Theseus me mente reliquit,

