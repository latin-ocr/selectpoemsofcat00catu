OATULLUS. 31

Phrygium ut nemus citato cupide pede tetigit,

Adiitque opaca silvis redimita loca deae,

Stimulatus ibi furenti rabie, vagus animis,

Devolvit ili acuto sibi pondera silice. 5

Itaque ut relicta sensit sibi membra sine viro,

Etiam recente terrae sola sanguine maculans,

Niveis citata cepit manibus leve typanum‚

Typanum, tubam Cybelles, tua, mater, initia,

Quatiensque terga tauri teneris cava digitis, 10

Canere haec suis adorta est tremebunda comitibus,

‘Agite, ite ad alta, Gallae, Cybeles nemora procul,

Simul ite, Dindymenae dominae vaga pecora,

Aliena quae petentes velut exsules loca,

Sectam meam exsecutae, duce 'me mihi comites, 15

Rapidum salum tulistis truculentaque pelagi,

Et corpus evirastis Veneris nimio odio,

Hilarate aere citatis erroribus animum.

Mora tarda mente cedat 3 simul ite, sequimini

Phrygiam ad domum Cybelles, Phrygia ad nemora
deae, 20

Ubi cymbalum sonat vox, ubi tympana reboant,

Tibicen ubi canit Phryx curvo grave calamo,

-Ubi capita Maenades vi jaciunt hederigerac,

Ubi saera sancta acutis ululatibus agitant,

Ubi suevit illa divae volitare vaga cohors, 25

Quo nos decet citatis celerare tripudiis.'

Simul haec comitibus Attis cecinit, notha mulier,

Thiasus repente linguis trepidantibus ululat,

Leve tympanum remugit, cava cymbala recrepant,

Viridem citus adit Idam properante pede chorus. 30

