CATULLUS. 1 1

Tam gaudet in se tamque se ipse miratur.
Nimirum idem omnes fallimur, neque est quisquam
Quem non in aliqua re videre Suffenum

Possis. Suus cuique attributus est error: 20
Sed non videmus manticae quod in tergo est.

XXVI.

Furi, villula nostra non ad Austri

Flatus opposita est neque ad Favoni

Nec saevi Boreae aut Apheliotae,

Verum ad milia quindecim et ducentos.

O ventum horribilem atque pestilentem. b

XXVII.

Minister vetuli puer Falerni,

Inger mi calices amariores,

Ut lex Postumiae jubet magistrae

Ebrioso acino ebriosioris.

At vos, quod jubet, hinc abite, lymphae, 5
Vini pernicies, et ad severos

Migrate. Hic merus est Thyonianus.

XXX.

’ Alfene immemor atque unanimis false sodalibus,

Jam te nil miseret, dure, tui dulcis amiculi‘l

J am me prodere, jam non dubitas fallere, perfide?

Nec facta impia fallacum hominum caelicolis pla-
cent.

Quae tu neglegis ac me miserum deseris in malis. 5

Eheu quid faciant, dic, homines», cuive habeant fi-
dem ἵ

