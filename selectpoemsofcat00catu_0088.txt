36 OATULLUS.

Heroum mira virtutes indicat arte.

Namque fluentisono prospectans litore Diae

Thesea cedentem celeri cum classe tuetur
Indomitos in corde gerens Ariadna furores3 55
Necdum etiam sese, quae visit, visere credit,

Ut pote fallaci quae tum primum excita somno
Desertam in sola miseram se cernat harena.
Immemor at juvenis fugiens pellit vada remis,
Irrita ventosae linquens promissa procellae. 60
Quem procul ex alga maestis Minois ocellis,

Saxea ut effigies Baechantis, prospicit, eheu,
Prospicit, et magnis curarum fluctuat undis,

Non flavo retinens subtilem vertice mitram,

Non contecta levi velatum pectus amictu, 65
Non tereti strophio lactentes vincta papillas,

Omnia quae toto delapsa e corpore passim

Ipsius ante pedes fluctus salis alludebant.

Sed neque tum mitrae, neque tum fluitantis amictus
Illa vicem curans, toto ex te pectore, Theseu, 70
Toto animo, tota pendebat perdita mente.

A misera, assiduis quam luctibus exsternavit
Spinosas Erycina serens in pectore curas,

Illa tempestate, ferox quo ex tempore Theseus,
Egressus curvis e litoribus Piraei, 75
Attigit injusti regis Gortynia templa.

Nam perhibent olim, crudeli peste coactam
Androgeoneae poenas exsolvere caedis,

Electos juvenes simul et decus innuptarum
Cecropiam solitam esse dapem dare Minotauro. 80
Queis angusta malis cum moenia vexarentur,

