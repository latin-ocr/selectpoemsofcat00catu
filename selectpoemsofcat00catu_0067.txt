GATULLUS. 15

Pleni ruris et inficetiarum
Annales Volusi, cacata cartaâ€ž 20

XXXVIII.

Male est, Cornifici, tuo Catullo,

Male est, me hercule, et laboriose,

Et magis magis in dies et horas.

Quem tu, quod minimum facillimumque est,
Qua solatus es allocutione? 6
Irascor tibi. Sic meos amores?

Paulum quidlibet allocutionis,

Maestius lacrimis Simonideis.

XXXIX.
Egnatius, quod candidos habet dentes,
Renidet usque quaque: si ad rei ventum est
Subsellium, cum orator excitat fletum,
Renidet ille: si ad pii rogum fili
Lugetur, orba cum fiet unicum mater, 5
Rem'det ille: quicquid est, ubicunque est,
Quodcumque agit, renidet: hunc habet morbum,
Neque elegantem ut arbitror neque urbanum.
Quare monendum te est mihi, bone Egnati:
Si urbanus esses aut Sabinus aut Tiburs, 10
Aut parcus Umber aut obesus Etruscus,
Aut Lanuvinus ater atque dentatus,
Aut Transpadanus, ut meos quoque attingam,
Aut quilibet, qui puriter lavit dentes,
Tamen renidere usque quaque te nollem, 15
Nam risu inepto res ineptior nulla est.

