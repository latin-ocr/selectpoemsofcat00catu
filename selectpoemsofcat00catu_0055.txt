OATULLUS. 3

Neque ullius natantis impetum trabis
Nequisse praeterire, sive palmulis

Opus foret volare sive linteo. 5
Et hoc negat minacis Adriatici

Negare litus insulasve Cycladas

Rhodumque nobilem horridamque Thraciam
Propontida, trucemve Ponticum sinum,

Ubi iste post phaselus antea suit 10
Comata silva: nam Cytorio in jugo

Loquente saepe sibilum edidit coma.

Amastri Pontica et Cytore buxifer

Tibi haec fuisse et esse cognitissima

Ait phaselus: ultima ex origine 15
Tuo stetisse dicit in cacumine,

Tuo imbuisse palmulas in aequore,

Et inde tot per impotentia freta

Erum tulisse, laeva sive dextera

Vocaret aura, sive utrumque Juppitcr 20
Simul secundus incidisset in pedem 3

Neque ulla vota litoralibus deis

Sibi esse facta, cum veniret a mari
Novissime hunc ad usque limpidum lacum.
Sed haec prius fuere: nunc recondita 25
Senet quiete seque dedicat tibi

Gemelle Castor et gemelle Castoris.

V.

Vivamus mea Lesbia atque amemus,
Rumoresque senum severiorum
Omnes unius aestimemus assis,

