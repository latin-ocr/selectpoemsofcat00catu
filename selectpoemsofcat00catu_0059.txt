OATULLUS.

Pauca nuntiate meae puellae
Non bona dicta:
Nec meum respectet, ut ante, amorem,
Qui illius culpa cecidit velut prati
Ultimi flos, praetereunte postquam
Tactus aratro est.

XII.

Marrucine Asini, manu sinistra
Non belle uteris in joco atque vino:
Tollis lintea neglegentiorum.

Hoc salsum esse putas2 Fugit te, inepte:

Quamvis sordida res et invenusta est.
Non credis mihist Crede Pollioni

Fratri, qui tua furta vel talento
Mutari velit: est enim leporum
Disertus puer ac facetiarum.

Quare aut hendecasyllabos trecentos
Expecta, aut mihi linteum remitte,
Quod me nonmovet aestimatione,
Verum est mnemosynum mei sodalis.
Nam sudaria Saetaba ex Hibere
Miserunt mihi muneri Fabullus

Et Veranius: haec amem necesse est
Et Veraniolum meum et Fabullum.

15

10

15

