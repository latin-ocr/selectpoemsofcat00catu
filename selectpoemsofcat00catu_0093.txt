OATULLUS. 41

Tali mente, deae, funestet seque suosque?
Has postquam maesto profudit pectore voces,
Supplicium saevis exposcens anxia factis,
Annuit invicto caelestum numine rector, 205
Quo tunc et tellus atque horrida contremuere
Aequora concussitque micantia sidera mundus.
Ipse autem caeca mentem caligine Theseus
Oonsitus oblito dimisit pectore cuncta,
Quae mandata prius constanti mente tenebat; 210
Dulcia nec maesto sustollens signa parenti
Sospitem Erechtheum se ostendit visere portum.
Namque ferunt olim, classi cum moenia divae
Linquentem natum ventis concrederet Aegeus,
Talia complexum juveni mandata dedisse. 215
‘Nam mihi longa jucundior unice vita,
Nate,ego quem in dubios cogor dimittere casus,
Reddite in extrema nuper mihi fine senectae,
Quandoquidem fortuna mea ac tua fervida virtus
Eripit invito mihi te, cui languida nondum 220
Lumina sunt nati cara saturata figura,
Non ego te gaudens laetanti pectore mittam
Nec te serre sinam fortunae signa secundae,
⁴Sed primum multas expromam mente querellas,
Canitiem terra atque infuso pulvere foedans3 225
[nde infecta vago suspendam lintea malo,
Nostros ut luctus nostraeque incendia mentis
Carbasus obscurata dicet ferrugine Hibera..
Quod tibi si sancti concesserit incola Itoni,
Quae nostrum genus et sedes defendere Erechthi 230
Annuit, ut tauri respergas sanguine dextram,

