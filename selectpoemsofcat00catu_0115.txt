OATULLUS. 63

Ne quicquam nostro contractum ex ore maneret,
Tamquam commictae spurca saliva lupae. 10

Praeterea infesto miserum me tradere amori
N on cessasti omnique excruciare modo,

Ut mi ex ambrosia mutatum jam foret illud
Saviolum tristi tristius elleboro.

Quam quoniam poenam misero proponis amori, 15
Nunquam jam posthac basia surripiam.

CI.

Multas per gentes et multa per aequora vectus
Advenio has miseras, frater, ad inferias,

Ut te postremo donarem munere mortis
Et mutam nequiquam alloquerer cinerem.

Quandoquidem fortuna mihi tete abstulit ipsum, 5
Heu miser indigne frater adempte mihi,

N unc tamen interea haec, prisco quae more parentum
Tradita sunt tristi munere ad inferias,

Accipe fraterno multum manantia fletu,
Atque in perpetuum, frater, ave atque vale. 10

CII.

Si quicquam tacito commissum est fido ab amieo.
Cujus sit penitus nota fides animi,

Meque esse invenies illorum jure sacratum,
Corneli, et factum me esse puta Harpocratem.

CVII.

Si cui quid cupidoque optantique obtigit unquam
Inspemnti, hoc est gratum animo proprie.

