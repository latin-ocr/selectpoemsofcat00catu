56 CATULLUS.

Aestus in abruptum detulerat barathrum,

Quale ferunt Grai Pheneum prope Cylleneum
Siccare emulsa pingue palude solum, 70 (110)

Quod quondam ceasis montis fodisse medullis
Audit falsiparens Amphitryoniades,

Tempore quo certa Stymphalia monstra sagitta
Perculit imperio deterioris eri,

Pluribus ut caeli tereretur janua divis, 75 (115)
Hebe nec longa virginitate foret.

Sed tuus altus amor barathro fuit altior illo
Qui tuum domitum ferre jugum docuit.

Nam neque tam carum confecto aetate parenti
Una caput seri nata nepotis alit, 80 (120)

Qui, cum divitiis vix tandem inventus avitis
Nomen testatas intulit in tabulas,

Impia derisi gentilis gaudia tollens,
Suscitat a cano volturium capiti:

Nec tantum niveo gavisa est ulla columbo 85 (125)
Compar, quae multo dicitur improbius

Oscula mordenti semper decerpere rostro,
Quam quae praecipue multivola est mulier:

Sed tu horum magnos vicisti sola furores
Ut semel es flavo conciliata viro. 90 (130)

Aut nihil aut paulo cui tum concedere digna
Lux mea se nostrum contulit in gremium,

Quam circumcursans hinc illinc saepe Cupido
Fulgcbat crocina candidus in tunica.

Quae tamen etsi uno non est contenta Catullo, 95 (135)
Rara verecundae furta feremus erae,

Ne nimium simus stultorum more molesti.

