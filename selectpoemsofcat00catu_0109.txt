OATULLUS. 57

Saepe etiam Juno, maxima caelicolum,

Oonjugis in culpa flagrantem contudit iram,
Noscens omnivoli plurima furta J ovis. 100 (140)

At, quia nec divis homines componier aequum est,
Ingratum tremuli tolle parentis onus.

Nec tamen illa mihi dextra deducta paterna
Fragrantem Assyrio venit odore domum.

Quare illud satis est, si nobis is datur unus,
Quem lapide illa, dies, candidiore notat.

Hoc tibi, quod potui, confectum carmine munus
Pro multis, Alli, redditur officiis, 110 (150)

Ne vestrum scabra tangat robigine nomen
Haec atque illa dies atque alia atque alia.

Huc addent divi quam plurima, quae Themis olim
Antiquis solita est munera ferre piis.

Sitis felices et tu simul et tua vita 115 (155)
Et domus ipsa, in qua lusimus, et domina,

Et qui principio nobis terram dedit aufert
A quo sunt primo mi onmia nata bona,

Et longe ante omnes, mihi quae me carior ipso est,
Lux mea, qua viva vivere dulce mihi est. 120 (160)

LXX.

Nulli se dicit mulier mea nubere malle
Quam mihi, non si se J uppiter ipse petat.

Dicit: sed mulier cupido quod dicit amanti
In vento et rapida scribere oportet aqua..

