CATULLUS. 51

Ipsa suum Zephyritis eo famulum legarat,
Graia Canopeis incola litoribus.
Hii dii uen ibi vario ne solum in limine caeli
Ex Ariadneis aurea temporibus 60
Fixa corona foret, sed nos quoque fulgeremus
Devotae flavi verticis exuviae,
Uvidulum a fluctu cedentem ad templa deum me
Sidus in antiquis diva novum posuit3
Virginis et saevi contingens namque Leonis 65
Lumina, Callisto juxta Lycaoniam,
Vertor in occasum, tardum dux ante Booten
Qui vix sero alto mergitur Oceano.
Sed quanquam me nocte premunt vestigia divum,
Lux autem canae Tethyi restituit— 70
Pace tua fari hic liceat, Rhamnusia virgo,
Namque ego non ullo vera timore tegam,
Nec si me infestis discerpent sidera dictis
Condita qui veri pectoris evoluo—
Non his tam laetor rebus quam me afore semper, 75
Afore me a dominae vertice discrucior,
Quicum ego dum virgo quondam fuit omnibus expers
Unguentis una milia multa bibi.
⁴N unc vos, optato quas junxit lumine taeda,
Non post unanimis corpora conjugibus 80
Tradite, nudantes rejecta veste papillas,
Quin jucunda mihi munera libet onyx,
Vester onyX‚ casto petitis quae jura cubili.
Sed, quae se impuro dedit adulterio,
Illius a! mala dona levis bibat irrita pulvis, 85
Namque ego ab indignis praemia nulla peto

