CATULLUS. 9

Quem tu scilicet ad tuum Catullum

Misti, continuo ut die periret,

Saturnalibus, optimo dierum. 15
Non, ncn hoc tibi, salse, sic abibit:

Nam, si luxerit, ad librariorum

Curram scrinia 3 Caesios, Aquinos,

Suffenum, omnia colligam venena,

Ac te his suppliciis remunerabor. 20 ⁷
Vos hinc interea (valete) abite
Illuc unde malum pedem attulistis,
Saecli incommoda, pessimi poetae.

XVII.

O Colonia, quae cupis ponte ludere magno,

Et salire paratum habes, sed vereris inepta

Crura ponticuli axulis stantis in redivivis,

Ne supinus eat cavaque in palude recumbat,

Sic tibi bonus ex tua pons libidine fiat, 5
In quo vel Salisubsali sacra suscipiantur:

Munus hoc mihi maximi da, Colonia, risus.
Quemdam municipem meum de tuo volo ponte
Ire praecipitem in lutum per caputque pedesque,

⁴ Verum totius ut lacus putidaeque paludis 10
Lividissima maximeque est profunda vorago.
Insulsissimus est homo, nec sapit pueri instar
Bimuli tremula patris dormientis in ulna3

Cui cum sit viridissimo nupta flore puella,

(Et puella tenellulo delicatior haedo, 15
Asservanda nigerrimis diligentius uvis)

Ludere hanc sinit ut libet, nec pili facit uni,

