46 GATULLUS.

Illius egregias virtutes claraque facta

Saepe fatebuntur natorum in sunere matres 350
Cum in cinerem canos solvent a vertice crines
Putridaque infirmis variabunt pectora palmis.
Currite ducentes subtegmina, currite, fusi.

Namque velut densas prosternens cultor aristas
Sole sub ardenti flaventia demetit arva, 355
Trojugenum infesto prosternet corpora ferro.

Currite ducentes subtegmina, currite, fusi.

Testis erit magnis virtutibus unda Scamandri,
Quae passim rapido diffunditur Hellesponto,

Cujus iter caesis angustans corporum acervis 360
Alta tepefaciet permixta flumina caede.

Currite ducentes subtegmina, currite, fusi.

Denique testis erit morti quoque reddita praeda,
Cum teres excelso coacervatum aggere bustum
Excipiet niveos percussae virginis artus. 365
Currite ducentes subtegmina, currite, fusi.

Nam simul ac fessis dederit fors copiam Achivis
Urbis Dardaniae Neptunia solvere vincla,

Alta Polyxenia madefient caede sepulcra,

Quae, velut ancipiti succumbens victima ferm, 370
Projiciet truncum submisso poplite corpus.

Currite ducentes subtegmina, currite, fusi.

Quare agite optatos animi conjungite amores.
Accipiat conjux felici foedere divam,

Dedatur cupido jam dudum nupta marito. 375
Currite ducentes subtegmina, currite, fusi.

