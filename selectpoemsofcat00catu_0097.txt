CATULLUS. 45

Haec tum clarisona pellentes vellera voce
Talia divino fuderunt carmine fata,
Carmine, perfidiae quod post nulla arguet aetas.

â€˜ O decus eximium magnis virtutibus augens,
Emathiae tutamen opis, clarissime nato, 325
Accipe quod laeta pandunt tibi luce sorores,
Veridicum oraclum: sed vos, quae fata sequuntur,
Currite ducentes subtegmina, currite, fusi.

Adveniet tibi jam portans optata maritis
Hesperus, adveniet fausto cum sidere conjux, 330
Quae tibi flexo animo mentis perfundat amorem,
Languidulosque paret tecum conjungere somnos,
Levia substernens robusto bracchia collo.

Currite ducentes subtegmina, currite, fusi.

Nulla domus tales unquam contexit amores, 335
Nullus amor tali conjunxit foedere amantes,

Qualis adest Thetidi, qualis concordia Pelen.
Currite ducentes subtegmina, currite, fusi.

Nascetur vobis expers terroris Achilles,

Hostibus haud tergo sed forti pectore notus. 340
Qui persaepe vago victor certamine cursus
Flammea praevertet celeris vestigia cervae.

Currite ducentes subtegmina, currite, fusi

Non illi quisquam bello se conferet heros,

Cum Phrygii Teucro manabunt sanguine campi 345
Troicaque obsidens longinquo moenia bello

Perjuri Pelopis vastabit tertius heres.

Currite ducentes subtegmina, currite, fusi.

