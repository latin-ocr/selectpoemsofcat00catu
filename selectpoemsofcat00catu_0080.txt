28 OATULLUS.

Expectata diu vix tandem lumina tollit.

Surgere jam tenipus, jam pingues linquere mensas,
Jam veniet virgo, jam dicetur Hymenaeus.

Hymen 0 Hymenaee, Hymen ades o Hymenaee. 5

Puellae.

Oernitis‚ innuptae, juvenes? Consurgite contra:
Nimirum Oetaeos ostendit noctifer ignes.

Sic certe est: viden ut perniciter exsiluere‘l

Non temere exsiluere, canent quod visere par est.
Hymen ο Hymenaee, Hymen ades o Hymenaee. 10

J avene-3.

Non facilis nobis, aequales, palma parata est:
Aspicite, innuptae secum ut meditata requirunt.
Non frustra meditantur, habent memorabile quod

sit,
Nec mirum, penitus quae tota mente laborant.
Nos alio mentes, alio divisimus aures; 15

Jure igitur vincemur: amat victoria curam.
Quare nunc animos saltem committite vestros 3
Dicere jam incipient, jam respondere decebit.
Hymen o Hymenaee, Hymen ades o Hymenaee.

Puellae.

Hespere‚ qui caelo fertur crudelior ignis? 20
Qui natam possis complexu avellere matris,
Complexu matris retinentem avellere natam,

Et juveni ardenti castam donare puellam.

Quid faciunt hostes capta crudelius urbe?

Hymen o Hymenaee, Hymen ades ο Hymenaee. 25

