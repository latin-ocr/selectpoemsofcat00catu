30 OATULLUS.

Cum castum amisit polluto corpore florem, 50
Nec pueris jucunda manet, nec cara puellis.
Hymen 0 Hymenaee, Hymen ades o Hymenaee.

Juvenes.

Ut vidua in nudo vitis quae nascitur arvo
Nunquam se extollit, nunquam mitem educat uvam,
Sed tenerum prono deflectens pondere corpus 55
Jam jam contingit summum radice flagellum,
Hanc nulli agricolae, nulli coluere juvenci:
At si forte eadem est ulmo conjuncta marito,
Multi illam agricolae, multi coluere juvenci.
Sic virgo, dum intacta manet, dum inculta senes-

cit: 60
Cum par conubium maturo tempore adepta est,
Cara viro magis et minus est invisa parenti.

Et tu ne pugna cum tali conjuge virgo,

Non aequum est pugnare, pater cuj tradidit ipse, 65

Ipse pater cum matre, quibus parere necesse est.

Virginitas non tota tua est3 ex parte parentum
est

Tertia pars patri, pars est data tertia matri,

Tertia sola tua est 3 noli pugnare duobus,

Qui genero sua jura simul cum dote dederunt. 70

Hymen Î¿ Hymenaee, Hymen ades o Hymenaee.

LXIII.

Super alta vectus Attis celeri rate maria,

