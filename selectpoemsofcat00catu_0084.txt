32 GATULLUS.

Furibunda simul anhelans vaga vadit animam
agens

Oomitata tympano Attis per opaca nemora dux,

Veluti juvenca vitans onus indomita jugi:

Rapidae ducem sequuntur Gallae properipedem.

Itaque ut domum Cybelles tetigere lassulae, 35

Nimio e labore somnum capiunt sine Cerere 5

Piger his labante langore oculos sopor operit:

Abit in quiete molli rabidus furor animi.

Sed ubi oris aurei Sol radiantibus oculis

Lustravit aethera album, sola dura, mare ferum, 40

Pepulitque noctis umbras vegetis sonipedibus,

[bi Somnus excitum Attin fugiens citus abiit:

Trepidante eum recepit dea Pasithea'sinu.

Ita de quiete molli rapida sine rabie

Simul ipse pectore Attis sua facta recoluit, 45

Liquidaque mente vidit sine queis ubique foret,

Animo aestuante rursum reditum ad vada tetulit.

Ibi maria vasta visens lacrimantibus oculis,

Patriam allocuta maesta est ita voce miseriter.

â€˜ Patria o mei creatrix, patria o mea genetriX, 50

Ego quam miser relinquens, dominos ut erifugae

Famuli solent, ad Idae tetuli nemora pedem,

Ut apud nivem et ferarum gelida stabula forem,

Et earum omnia adirem furibunda latibula,

Ubinam aut quibus locis te positam, patria, reor? 55

Cupit ipsa pupula ad te sibi dirigere aciem,

Rabie fera carens dum breve tempus animus est.

Egone a mea remota haec ferar in nemora domo

Patria, bonis, amicis, genitoribus abero?

