48 OATULLUS.

LXV.

Etsi me assiduo confectum cura dolore
Sevocat a doctis, Ortale‚ virginibus,

Nec potis est dulces Musarum expromere fetus
Mens animi: tantis fluctuat ipsa malis—

Namque mei nuper Lethaeo gurgite fratris 5
Pallidulum manans alluit unda pedem,

Troia Rhaeteo quem subter litore tellus
Ereptum nostris obterit ex oculis.

Alloquar, audiero nunquam tua sacta loquentem?
Nunquam ego te, vita frater amabilior, 10

Aspiciam posthac? At certe semper amabo,
Semper maesta tua carmina morte canam,

Qualia sub densis ramorum concinit umbris
Daulias, absumpti fata gemens Ityli——

Sed tamen in tantis maeroribus, Ortale, mitto 15
Haec expressa tibi carmina Battiadae,

Ne tua dicta vagis nequiquam eredita ventis
Effluxisse meo forte putes animo,

Ut missum sponsi furtivo munere malum
Procurrit casto virginis e gremio, 20

Quod miserae, oblitae molli sub veste locatum,
Dum adventu matris prosilit, excutitur,

Atque illud prono praeceps agitur decursu,
Huic manat tristi conscius ore rubor.

